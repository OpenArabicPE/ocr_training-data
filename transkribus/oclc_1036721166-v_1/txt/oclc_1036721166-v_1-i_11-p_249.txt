تعقد نسلى في شغلها تعمل لزوجها طاقية لطيفه كيس مخدة سجادة صلاه شبشب كيس فلوس وش ستاره كرنيش 
للسرير حزام لها قميص نوم ظريف تنتنه للهدوم أويه للمناديل كرديله حلوه غطا سفره غطته قهوة يعني إذا أتعلمت الحاجة دي تعقد طول النهار ست بيتها ان كان عندها خدامين آهي ست بيتها تسلي نفسها وان كانت وحدانية تعمل شغل بيتها ولما تخلص بدل قعدتها في الشباك تشوف الحلو الوحش والأمور الفارغة تعمل لها حاجة زي ما بيعملوا أولامد الناس الطيبين ياما بنات سيغوا نفسهم من غرزتهم ودخلوا للراجل بشيء متلتل وياما نسوان مساعدة رجالتها بغزرتها وشقا عافيتها لما تلاقي جوزها ماشي بين الرجال مستور وأشبته معدن فأنا أقول لك اشطري في الخياطة وأفتحي عينك فأن ما ينفعك إلا غرزتك بأيدك. ن. والنبي ياست زاكية انك وليه طيبة وقلبك عليه وأنا رايحه اقول لأبويه انا يابا رايحه أتعلم القراءة والخياطة وشغل اليد وأبطل تعليم الفرنساوي والبيانو والرقص الإفرنجي وأقول له على اللي قلتيه لي كل إياك يرجع لو عقله ويقول لي طيب يا بنتي. ز. هيا المدرسة بتاعتكم ما فيهاش فقي يعلم أمور الدين. ن. فيها الشيخ إبراهيم. ز. خليه يعلمك أمور دينك والصلاة والصوم والواحد تنطهر من الحيض أزاي وتتوصنا أزاي وربنا فرض عليها ايه وايه للراجل ويعرفك الحلال والحرام أحسن إحنا يا نسوان ما كانشي عند الواحدة منا دين لا لها ذمة ولا عقل يحوشها عن الأمور البطالة شوفي ستي اللي بزورها الولية اللي يزورها الناس عمر هاش تطله لغير جوزها وإلا تكل من 
