
نسخه تجيني ونسخه تضيع أما شريكي فيه عادل 
والمسألة قاسمة نصين بالحق انك تستاهل 
تبعت حلاوة في البوسطة وما تخفش لحسن تتاكل 
أما عجايب من شغلك هي العيال حاتخاف تخطف 
تشحن كتابك بالانكات وتشيعولي في البوسطة 
لما يشوف نفسه موضه ماهوش يدور يضرب بولطه 
يشطح ويرمح على كيفه وإن قام رسي لو في محطه 
أخاف اقول لك عالباقي شايف كلامي ده معجرف 
يعني أما قول لك عالجاري ستين سنة ايه راح يجري 
قرب يا سيدي واسمع لي خليها ضحكة بالمرَّة 
يقع في أيد صاحب المكتب يقراه ويرميه من بره 
اجي اسأله عنه يقول لي ما جاش هنا سكتر بره 
هي الأمانة يا ربي مش قلت عنها في المصحف 
تفضل تنبه كام مرة أما غريبة دي حقه 
تقصر كلامك عالخمرة مافيش شوية عا السرقة 
موش المحافظة في الموسكي وايش راح يوديها الرقة 
وإن كنت مش راح تنصفلي الاقي مين غيرك ينصف 
اللي معاك اسعف وابديه وادين حكيت لك عالوقع 
وعرضحالي أوعى تنفيه إن كان كلامك موش نافع 
ودي بقت خامس مره عسى الله ياخدلوا راجع 
